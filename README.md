# munkholmen.hotell

En eksentrisk og rik trønder har bestemt seg for å bygge et hotell på Munkholmen.

Hotellet skal legges på kunstig øy i bukta. Hotellet har 20 rom. Munkholmen Hotell skal være for de mer velstående og det er planlagt slike ting som svømmebasseng, konferansehall, helikopterlandingsplass og båt som alltid er tilgjengelig for hotellets gjester. Det er lagt opp strøm til Munkholmen men det er ikke lagt kabler for nettverk/Internett. Det er mobildekning ut til Munkholmen fra sentrum.

Du skal lage en nettside for Munkholmen hotell. Nettsiden skal ha en forside med info om hotellet. Det skal være mulig å bestille rom via nettsiden. Da må kunden legge inn kontaktinfo, og få opp hvilke rom som er ledige, for så å kunne bestille ett av rommene. Info om rom og kunder må lagres i en database. Det skal også gå an å bestille båt via nettsiden.

## Oppgave

Du skal lage en presentasjon der du forklarer hvordan du vil gå fram for å lage denne nettsiden. Lag en skisse av hvordan nettsiden skal se ut, og vis med eksempler hvordan du vil kode bestillingsskjemaet, og hvordan du vil håndtere kommunikasjon med databasen. Du trenger ikke kode hele nettsiden.

Presentasjonen skal holdes for klassen fredag 28. april i 3. og 4. time.
